---
title: Developer
date: '2015-05-06T23:46:37.121Z'
template: ''

---
**Lijkt je dat nou wel wat, om zelf te bepalen wáár, hoelang en met welke stack je gaat werken? Wil jij jezelf razendsnel verder ontwikkelen, bij projecten die écht goed op je cv staan? Werk je graag zelfstandig, maar vind je een fijn team om op terug te kunnen vallen (of een biertje mee te drinken) ook wel erg fijn? Lees dan vooral verder, want wie weet ben jij onze nieuwe Front-end developer... : -)**

Saxum is een interim agency. Wij houden ons bezig met de flexibele inzet van digital professionals op de tofste projecten bij onze klanten. Wat voor projecten zijn dat precies? Onze mensen hebben al mooi werk geleverd voor opdrachtgevers zoals VodafoneZiggo, TomTom, NS, Albelli, Zilveren Kruis, Scotch & Soda en nog heel veel meer. Van IoT tot app, van VR tot “senioren-Tinder”. We’ve done it all! Saxum is groot genoeg om de meest gave projecten binnen te slepen en klein genoeg om een hechte groep collega’s te vormen. Uiteindelijk sta jij bij ons centraal en wat jouw eerste project gaat worden ligt dus helemaal aan jouw expertise, ambities en woonplaats. Ondanks dat jij je kunsten doorgaans op locatie bij onze klanten vertoont, ben je altijd welkom op onze homebase voor een potje Fifa, op de altijd geslaagde vrijmibo of met een Food ’n Code-avond.

## Dit zoeken onze opdrachtgevers

* Je hebt een passie voor je vak en wil écht verschil maken
* Je beschikt over een let’s do it mentaliteit en de juiste social skills om je overal snel thuis te voelen
* Je werkt uiteraard met JavaScript ES6+ (en/of Typescript)
* Naast bovengenoemd punt ben je ook comfortabel met één of meerdere frameworks
* Je vindt het belangrijk (en heel erg leuk) om altijd op de hoogte te zijn van de nieuwste technieken
* Kennis van Git
* Ervaring in agile omgevingen zorgt voor een plusje achter jouw naam
* En last but not least: mooie code, die je met trots kunt presenteren.

Natuurlijk super belangrijk die rijen met skills. Maar wat wij bij Saxum eigenlijk net zo belangrijk vinden, is dat je in ons team past. En dat je beschikt over de juiste social skills en de drive hebt om jezelf te ontwikkelen. En daar krijg je een hoop voor terug.

## Wij bieden je

* De kans om producten te ontwikkelen waar je indruk mee maakt
* Een kijkje in de keuken bij aansprekende opdrachtgevers, van start-up tot corporate
* Veel vrijheid en verantwoordelijkheid
* Een hele hoop ambitieuze en enthousiaste collega’s, zowel bij Saxum als op project
* Goede secundaire arbeidsvoorwaarden, zoals een studiebudget, pensioenregeling, reiskostenvergoeding, 25 vakantiedagen, laptop en al het andere wat je nodig hebt om goed je werk te kunnen doen
* Een blitse VanMoof Smart bike
* Wekelijkse borrels, veel leuke uitjes en regelmatig meet-ups, die we zelf organiseren
* Workshops waarin we de nieuwste ins-en-outs op development-gebied met elkaar delen
* En natuurlijk je salaris. Ook als je even geen project hebt.

Daarnaast vragen we een afgeronde hbo-opleiding, minimaal 2 jaar ervaring als Front-end Developer en een uitstekende kennis van de Nederlandse taal. Denk je nu ‘yes’, dit wil en kan ik? Laat dan gauw van je horen en solliciteer direct!

Ben je geïnteresseerd?